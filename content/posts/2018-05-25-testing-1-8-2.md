---
template: SinglePost
title: Kampen mot ekkokammeret
status: Published
date: 2020-06-09
featuredImage: https://ucarecdn.com/0c8d06a8-a3e2-4458-b6af-5e3d79d0fe28/
excerpt: Det er lett å tro at vi har kommet langt i miljøkampen når de fleste
  inntrykk man har er et resultat av det ekkokammeret man selv plasserer seg inn
  i.
categories: []
meta:
  description: Miljøbevegelsen og dens følgere er i et ekkokammer hvor de kan få
    inntrykk av at vi er på vei til et bedre sted fordi det er så mye ekko som
    gir det inntrykket.
  title: Kampen mot ekkokammeret
---
Som en miljøbevisst person er man kanskje medlem av Fremtiden i våre hender, abonnerer på '[Energi og Klima](https://energiogklima.no/)', bidrar til [Greenpeace](greenpeace.no) og [WWF](wwf.no). Kanskje støtter man flere aktører også. Som interessert medlem leser man kommunikasjonen deres og opplever at det gjøres mye og at ditt bidrag monner. Det er jo flinke folk som jobber kontinuerlig for at verden skal bli et bedre sted og at vi kommer til å overlevere jorda til neste generasjon i bedre forfatning enn den er nå. 

Inntrykket av at ting faktisk skjer får man bekreftet gjennom sosiale medier hvor man følger med på personer og organisasjoner som jobbber hardt hver dag i kampen mot overforbruk og klimaforandringer. Det er siste nytt fra [Greta Thunberg på Youtube](https://www.youtube.com/watch?v=-S14SjemfAg), Michael Moore har fått mye oppmerksomhet for [sin siste produksjon](https://planetofthehumans.com/) og [surferne](http://sustainablesurf.org/) på Kalifornias kyst viser stadig engasjement.

Men er det slik at vi er ofre for ekkokammereffekten? Blir vi lurt til å tro at mye skjer bare fordi vi selv omgir oss med informasjon og kommunikasjon som overensstemmer med våre egne oppfatninger? Det er nok i stor grad slik. Tallenes tale er jo faktisk slik at det er langt igjen til et bærekraftig samfunn og selv er vi kanskje ikke det spor bedre fordi vi lener oss på troa om at det nå går så meget bedre og derfor ikke alltid er like bevisst på hva konsekvensene er av våre valg. Det blir en biff på grillen og en unødvendig kjøretur. Kanskje til og med en oppgradering av stereoanlegget og nye ski til neste sesong. Det er så fort gjort å glemme hvordan systemet faktisk virker og at våre daglige valg er en del av det selv om vi er aldri så opptatt av miljøet.

Hva kan vi så gjøre? Det er et godt spørsmål og vi må snakke mer om det. Jeg tror i alle fall at man må være sine valg bevisst og se etter muligheter for å gjøre en forskjell som har ringvirkninger i positiv retning. Noe som betyr mer enn at man bare skrur av lyset i gangen. Det du leter etter er en brekkstang som kan flytte større ting enn bare ditt eget avtrykk. Hvor finner du det da? Det er jo så mange spørsmål. Det hjelper i hvert fall ikke å rope høyere inn i ekkokammeret. Jeg foreslår at du ser rundt deg på jobben. Der er det større forhold enn hjemme og der finner du kanskje en lengre brekkstang.



Lykke til!

![kkokammerE](https://ucarecdn.com/94c1e202-4336-4d9f-85c7-ffda730582ef/ "I sin egen hule")